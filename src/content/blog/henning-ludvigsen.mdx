---
title: 'Henning Ludvigsen'
description: 'Digital illustratør & professional geek'
pubDate: 'Oct 25 2023'
heroImage: '/images/henning-ludvigsen/portrait.jpeg'
draft: true
---


import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';


<Question1/>

Jeg heter Henning og jeg bor i Holmestrand sammen med samboeren min, Natascha og huskatten vår Moogles.
Jeg er en livslang geek/nerd, og promoterer meg egentlig som en “professional geek”.

Fra tidlig på 90-tallet jobbet jeg i reklamebransjen som grafisk designer og illustratør,
men på slutten av 90-tallet flyttet jeg fokus over til spillutvikling.
I 2002 flyttet jeg til Athen i Hellas for å starte et dataspill-selskap som partner/Art Director.
Den originale planen om å bo der i underkant av ett år endte opp med å bli nesten 10 år.
Vi utviklet et MMORPG ved navn [Darkfall Online](http://www.darkfallonline.com/).
Vi laget alt fra 3D motoren og alle verktøy i tillegg til selve spillet inhouse.

Da jeg omsider flyttet tilbake til Norge i 2011 så startet jeg som partner/Art Director i [Rock Pocket Games](https://rockpocket.games/) i Tønsberg.

Siden 2005 så har jeg også jobbet på si som freelancer i brettspillbransjen, og det er dette jeg i dag jobber med som full tid frilanser,
jeg har tatt full pause fra den tradisjonelle dataspillbransjen. Samboeren min jobber i Funcom men jobber også hjemmefra slik som meg,
så vi har satt opp et kontor i 2.etg hvor vi begge sitter sammen og jobber med hver våre ting, noe som fungerer veldig fint.

<img src="/images/henning-ludvigsen/henning-kontor.jpeg" alt="Hennings kontor" />

Som brettspill-grafiker er jeg så heldig at jeg får [jobbet med de største aktørene](https://www.henningludvigsen.com/index.php/gallery-portfolio/), som Hasbro, Funko Games, Fantasy Flight Games,
CMON og mange, mange flere. I skrivende stund har jeg bidratt til nær 400 brettspill hvor jeg ofte får jobbe med mine favoritt
IP’er og merkevarer: Star Wars, Stranger Things, The Goonies, Indiana Jones, Clue, Dungeons & Dragons, Jurassic Park, Monopol, Marvel,
DC Comics bare for å nevne noen få.

Jeg er en meget nostalgisk person, så det å få muligheten til å jobbe med spill basert på filmer som
direkte formet den store nerden jeg er i dag er absolutt en drøm som har blitt virkelighet.

Den sterke nostalgiske driven har også ført til en del relaterte hobbier, som å samle på retro datamaskiner og spillkonsoller,
også bygger jeg også kopier av klassiske sent 70- og tidlig 80-talls arkademaskiner i en workshop jeg har satt opp i den ene garasjen vår.
Det er fint å ha en hobby som ikke foregår sittende foran en skjerm, men er fremdeles nerdete.
Disse kjører via [Raspberry Pi’s](https://www.raspberrypi.org/).

Jeg lager også spill til retro datamaskiner sammen med en kompis av meg, [Ricki Sickenger](https://www.sickenger.com/). Vi ble
kompiser i [Amiga demo-scenen](http://www.amigaforever.com/demoscene/) tilbake på tidlig 90-tallet og har hatt kontakt siden.
Han var også en av de som var med å starte spillselskapet i Hellas.
Sammen kaller vi oss [Badger Punch Games](https://www.badgerpunch.com/), og vi har så langt laget et par tullespill, samt noen Commodore 64 spill som har blitt
utgitt på både kassett og cartridge i "big-box" via publisher i England, og har gjort det overraskende bra.
Akkurat nå jobber vi med et rimelig ambisiøst Amiga-spill som skal gis ut i big-box på floppy diskett, og senere portes til moderne konsoller og PC.

Min [1979 replica Asteroids-arkade](https://www.henningludvigsen.com/index.php/2022/09/10/building-a-1979-asteroids-arcade-replica/) med 1200 retrospill
blir ofte brukt når jeg trenger en liten pause fra brettspill-jobbene på kontoret i 2.etg.

<Question2/>

Jeg jobber på en Windows PC med en [AMD Ryzen 9 3900 X 12-Core Processor](https://www.tek.no/test/i/P9EW3R/amd-ryzen-9-3900x-og-ryzen-7-3700x),
[NVIDIA GeForce RTX 3070](https://www.nvidia.com/nb-no/geforce/graphics-cards/30-series/rtx-3070-3070ti/) og hele 128gb RAM.
Jeg jobber med noen ekstremt store 3D Studio Max- og Photoshop-filer, og bestemte meg for å investere i mye RAM.

Jeg har en standard [Intuos Pro M](https://www.wacom.com/en-us/products/pen-tablets/wacom-intuos-pro) tablet, da jeg foretrekker disse fremfor de mer
avanserte Cintiq hvor man tegner rett på skjermene. Jeg har også montert 3 rimelig store skjermer på monitor-armer for å ha fleksibilitet i plasseringen av skjermene, samt holde pulten ryddig.

Det står også en liten samling retro datamaskiner lett tilgjengelig og noen på utstilling på kontoret mitt som motivasjons-boosters!

Når jeg er vekk fra kontoret har jeg alltid med meg mobiltelefon for å være tilgjengelig for kundene mine.
Jeg har kunder over hele verden, og jeg prøver å være tilgjengelig og svare så kjapt som mulig enten det er
tidlig om morgenen eller sent på kvelden. Jeg har i dag en [Samsung Galaxy S23 Ultra](https://www.samsung.com/us/smartphones/galaxy-s23-ultra/) som jeg er veldig fornøyd med,
og en [Ipad Pro](https://www.apple.com/ipad-pro/) med Apple Pencil som jeg alltid har med meg på reiser.

<Question3/>

Programvaren jeg bruker mesteparten av tiden er [3D Studio Max](https://www.autodesk.com/products/3ds-max/overview) og [Photoshop](https://www.adobe.com/products/photoshop.html),
men jeg bruker også til tider [Substance Painter](https://store.steampowered.com/app/2199970/Substance_3D_Painter_2023/), [Mudbox](https://www.autodesk.com/products/mudbox/overview) og
[Procreate](https://procreate.com/) på Ipad Pro for litt mer dynamiske resultater.

Når jeg jobber med grafikk til Commodore 64 eller Amiga,
så bruker jeg fremdeles hovedsakelig Photoshop, men med en teknikk som kalles <em>dynamic indexing</em> hvor layer styles kan holde
seg innenfor en satt pallett og til og med bidra til en bra base med delvis automatisk dithering.

Noen ganger bruker jeg mindre verktøy som f.eks: [Tiled](https://www.mapeditor.org/), [Grafx2](http://grafx2.chez.com/), [Spritemate](https://www.spritemate.com/),
[CharPad](https://subchristsoftware.itch.io/charpad-c64-free) og diverse verktøy for å konvertere ting.

Jeg jobber veldig mye og det blir ofte lange og sene kvelder. På den ene skjermen har jeg alltid en eller annen form for underholdning.
Dette varierer fra musikk på Spotify til filmer eller tv-serier på en haug med strømmetjenester som vi abonnerer på. Jeg er også en flittig bruker
av YouTube og har en haug med kanaler som jeg liker å følge med på der.

<Question4/>

Jeg er vel egentlig veldig fornøyd med oppsettet jeg har akkurat nå. Jeg har egentlig aldri vært så veldig opptatt av å ha det beste eller mest fancy oppsett,
men jeg prøver alltid å passe på at jeg ikke stagnerer eller sliter med å utføre jobben jeg må gjøre.
I en perfekt verden så hadde huset vårt hatt et rimelig stort rom til som jeg kunne brukt til en arcade som jeg kunne brukt til å lade batteriene mine mellom slagene.

Som retro data- og konsoll-samler så har jeg jaktet lenge med å finne en ekte [Atari 2600 “Heavy Sixer”](https://www.retrogamescollector.com/how-to-tell-an-atari-cx2600-heavy-sixer-from-a-light-sixer/),
som er de aller første Atari 2600-maskiner som ble laget tilbake på 70-tallet, og er vanskelige å få tak i. Skulle veldig gjerne hatt et fint retro-oppsett med denne koblet til en fin retro CRT TV.
Kanskje litt i motsatt retning av hva drømmeoppsett de fleste ønsker seg, men slik er det!