---
title: 'Anum Qudsia'
description: 'Selvstendig utvikler'
pubDate: 'Dec 1 2025'
heroImage: '/images/anum-qudsia/portrait.jpg'
draft: true
---

import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';




<Question1/>

Mitt navn er Anum Qudsia og jeg er [selvstendig utvikler](https://www.anum.io/). Jeg spesialiserer meg på frontend- og mobilutvikling og har i tillegg levert fullstack applikasjoner. I det sistnevnte har jeg hatt rollen som prosjektleder og tech lead, og håndtert alt fra designprosessen til release.

I fritiden driver jeg med litt forskjellige hobbyer og aktiviteter. Jeg liker å oppleve nye eventyr ute på reiser, kjenne adrenalinkicket via fallskjermhopping eller finne ro og uttrykke kreativitet gjennom aktiviteter som tegning, maling, sang, yoga og meditasjon.

De siste årene har jeg reist utenlands i høst- og vintermånedene hvor jeg har jobbet remote, utforsket nye kulturer, møtt nye mennesker og vært med på øyhopping, dykking og surfing.


<Question2/>

Hovedmaskinen min er en MacBook Air 13 M1 med 16GB minne og jeg er meget fornøyd. Den er rask, lett og har demonstrert god batterikapasitet. I tillegg har en 27 tommer Apple Thunderbolt skjerm på hjemmekontoret med Magic Keyboard og Magic Mouse og en iPad Pro 12.9  2021 som benyttes som ekstern skjerm også.

<figure>
    <img src='/images/anum-qudsia/working-on-beach.jpg'/>
    <figcaption>
        Portabelt hjemmekontor
    </figcaption>
</figure>

Mobiltelefonen er en iPhone 13 Pro med 512 lagringsplass, noe som er praktisk når man er på reise. Jeg hadde ikke klart meg uten støyreduserende hodetelefoner og veksler mellom [Bose N700](https://www.bose.no/nb_no/support/products/bose_headphones_support/bose_around_ear_headphones_support/noise-cancelling-headphones-700.html) hodetelefoner og Apple AirPods Pro i hverdagen.

I vesken min har jeg som regel med meg en 20W lader med 2 kabler, en USB-C til USB-C kabel og en USB-C til Lightning kabel. Med denne kombinasjonen har man det man trenger for å lade iPhone, Mac, iPad og hodetelefoner.

På nattbordet har jeg en ladestasjon som lader iPhone og AirPods trådløst samtidig så lenge de er plassert på stativet.

#### Andre dingser

##### Fallskjerm

Jeg har en fallskjerm rig som jeg har designet selv med min merkevare logo _Anum Codes_. Fallskjerm riggen er et komplett fallskjerm sett som inneholder to separate fallskjermer (en hoved, og en reserve) og en elektronisk enhet som utløser reserve fallskjerm hvis man er i høy fart mot bakken og har passert en gitt høyde.

<figure>
    <img src='/images/anum-qudsia/with-skydiving-rig.png'/>
    <figcaption>
        Fallskjermrig på bakken...
    </figcaption>
</figure>

<figure>
    <img src='/images/anum-qudsia/skydiving.jpg'/>
    <figcaption>
        ... og i lufta
    </figcaption>
</figure>


##### Wingsuit

Jeg flyr også en wingsuit av type [Squirrel Swift 3](https://squirrel.ws/wingsuits/swift3), som er kjent for å være liten og rask og kommer under kategorien moderne vingedrakter. Det er en god vingedrakt for å lære seg å fly for nybegynnere.

<figure>
    <img src='/images/anum-qudsia/wingsuit.jpg'/>
    <figcaption>
        Flying squirrel!
    </figcaption>
</figure>

<Question3/>

Av software bruker jeg:

* Operativsystemer er selvfølgelig macOS, iPadOS og iOS.
* IDE er som regel [Visual Studio Code](https://code.visualstudio.com/) og [Xcode](https://developer.apple.com/xcode/).
* Notater: Apple Notes og [Notion](https://www.notion.so/).
* Design: [Figma](https://www.figma.com/) og [Freeform](https://apps.apple.com/us/app/freeform/id6443742539).
* [Alfred](https://www.alfredapp.com/) + Bookmarks: Jeg bokmerker alle relevante lenker til nettsider med stikkord jeg forbinder med nettsiden. Når jeg ønsker å nå lenken, søker jeg stikkordet opp i Alfred. Alfred er lett tilgjengelig ved å taste  ALT + Space på Mac.
* Produktivitet: Jeg jobber med forskjellige applikasjoner og vinduer til enhver tid og [Rectangle](https://rectangleapp.com) er helt utmerket til å endre størrelsen på vinduene med hurtigtaster og plasserer dem på ønsket side av skjermen.
* [Speechify](https://speechify.com/): En genial app som leser opp teksten som jeg bruker til å lytte til tekst fra artikler, PDF-er, e-bøker, skannede dokumenter.
* Søk: Veksler mellom ChatGPT, Bard og Bing (på iPad).

<Question4/>

Drømmeoppsettet mitt er et oppsett som er lett, kraftig og portabel slik at jeg har det jeg trenger for å jobbe hvor som helst. Godt nettverk, en mac, tilbehør som hever skjermen til øynenes høyde og trådløs mus og tastatur er alt jeg trenger for å jobbe.

Her i Oslo liker jeg å jobbe fra steder med lange glassvinduer hvor man er eksponert for naturlig lys og noe utsikt så man har noe å hvile blikket på når man tenker.

Hvis jeg kan drømme meg helt bort, hadde jeg likt å ha en knapp på mac-en som poppet opp en hologramskjerm som kan skaleres opp til en stor ekstern skjerm. Jeg har prøvd å få til noe lignende til med en portabel prosjektor, men kvaliteten kunne vært bedre.