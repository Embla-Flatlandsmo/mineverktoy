---
title: 'Ole Petter Baugerød'
description: 'Redaktør i kode24.no'
pubDate: 'Dec 01 2023'
heroImage: '/images/ole-petter-baugerød/portrait.jpg'
draft: true
---

import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';


<Question1/>

Hei sveis, jeg heter Ole Petter, og er blant annet redaktøren av kode24.no—nettavisa for norske utviklere. Den starta jeg sammen med Jørgen for fem år sida, og er på mange måter en oppfylt barndomsdrøm: Min helt egen avis. Eller, nå er vi jo faktisk en fire, fem, seks stykker her da, og jeg eier ikke så mye som en notatblokk, men likavæl.

Jeg er utdanna journalist, og har jobba i alt fra Finnmark Dagblad til TV Telemark før jeg begynte å pense meg inn på teknologidelen av pressa. Først gjennom Computerworld, så Dinside, og til slutt kode24.

For meg stod det alltid mellom å bli utvikler eller journalist. På den tida tenkte jeg at utvikler for min del skulle bety _“å lage dataspill”_, og journalist bety _“å skrive lange gonzo-greier for magasiner”_, men på mirakuløst vis har jeg klart å havne sånn cirka i midten, gjennom kode24.

Jeg har programmert litt løst og fast siden barneskolen, men fant for alvor tilbake til gamle hobbykunster da jeg innså at _nettsider_ var det nye Windows-programmet, JavaScript den nye Visual Basic, og at webutvikling faktisk _var_ mulig uten mastergrad.

Nå har jeg blant annet fått meg en datter og et hus som har tatt litt fokus vekk igjen fra kodinga, men på [olepetterstokke.no/kode](olepetterstokke.no/kode) prøver jeg å publisere det som tåler dagens, offentlige lys. Som er stadig mindre, dessverre. Mine to mest populære hobbyprosjekter er nok fortsatt vorspiel-spilla [fyllesnakk.no](https://www.fyllesnakk.no/) og [friend.fail](https://friend.fail/)—begge koda for endel år tilbake i jQuery. Heite greier.

<Question2/>

Jeg har to kontorer: Ett på kontoret, ett hjemme. Jeg liker å kalle det hjemme et “hjemmekontor”, mange er kanskje kjent med konseptet, og jeg sitter der optimalt sett to dager i uka.

På kontoret bruker jeg det sjefene i Aller tilbyr. Det vil si; jeg bestiller alltid den dyreste stasjonære maskina de har, og skylder på det eneste som er gangbar mynt for kraftige maskiner i media: _“Videoredigering”_. Også har jeg fått meg sånn flott, bred, bua skjerm, etter å ha vært en fyr som med stolthet har kjørt en horisontal og en vertikal skjerm i mange, mange år. Tastaturet er et [Logitech MX Keys](https://www.logitech.com/no-no/products/keyboards/mx-keys-s.html), som jeg liker skuffende godt å skrive på, og ikke plager noen.


<figure>
    <img src='/images/ole-petter-baugerød/rig3.jpg'/>
    <figcaption>
        Hjemmekontoret
    </figcaption>
</figure>



På hjemmekontoret bestemmer jeg sjælv, og har blant annet:

* En snart åtte år gammel [Komplett-PC](https://www.komplett.no/brand/komplett-pc) som fortsatt holder koken til alt jeg klarer å utfordre den med. Windows 11 får jeg dog ikke installert, og dette er noe jeg skulle ønske vi snakka mer om, egentlig, for makan til opplegg.

* Et tastatur jeg har bygd sjælv, sånn mer eller mindre, basert på et [Keychron Q2-base](https://www.keychron.com/products/keychron-q2-qmk-custom-mechanical-keyboard) og noen nydelige, smurte brytere fra norske [Mekanisk](https://mekanisk.com/). Jeg har [skrevet en artikkel om det her](https://www.kode24.no/artikkel/sa-enkelt-bygger-du-ditt-eget-tastatur-en-skamfull-nytelse/80147043), for spesielt interesserte.

<figure>
    <img src='/images/ole-petter-baugerød/ole-med-tastatur.jpg'/>
    <figcaption>
        Knoting...
    </figcaption>
</figure>

<figure>
    <img src='/images/ole-petter-baugerød/keyboard.jpg'/>
    <figcaption>
        ... men selvbygd er velbygd
    </figcaption>
</figure>



* Jeg er altfor glad i surr på pulten, så hjemme har jeg blant annet en [BenQ Screenbar Plus](https://www.benq.com/en-us/lighting/monitor-light/screenbar-plus.html)-lampe over skjermen, en [PC Panel Mini](https://www.getpcpanel.com/product-page/pcpanel-mini) for å styre volum (som jeg aldri bruker), en [Røde NT-USB Mini](https://rode.com/en/microphones/usb/nt-usb-mini)-mikrofon for alt fra videomøter til podcast-innspillinger og masse Lego.

<figure>
    <img src='/images/ole-petter-baugerød/pc-panel.jpg'/>
    <figcaption>
        Svært, svært pent brukt PC Panel
    </figcaption>
</figure>

I lomma mi ligger det en altfor stor iPhone 13 Pro Max, som ja, er altfor stor. Det var den eneste de hadde på lager da vi bestilte nye mobiler for noen år tilbake, og jeg begynner å bli dritlei av å ikke nå opp til toppen av skjermen med tommelen min. Og jeg hater FaceID, og savner fingeravtrykk-leser. Herregud, som jeg savner fingeravtrykk.

Under TV-en står nå både Playstation 5 og Xbox Series X, faktisk, fordi jeg plutselig innså at [Starfield](https://bethesda.net/en/game/starfield) bare kjører på Microsoft-boksen. Min TV-spilling blir stadig mindre hyppig, men akkurat Starfield har jeg faktisk spilt en hel del allerede, og Gamepass er jo helt sjuke greier. Så jeg angrer på Playstation-kjøpet mitt, det innrømmer jeg gladelig.


<Question3/>

Som nevnt får jeg ikke lov til å installere Windows 11 på hjemmemaskina mi, fordi Microsoft anser den for å være… jeg vet faktisk ikke helt? Ikke sikker nok, tror jeg? Det er noe sånt de påstår. Og jobben vil ikke ha det, heller. Så da blir det Windows 10, da, som jo fortsatt fungerer som en drøm for min del.

Jeg har en Mac jeg drar med meg i møter på jobb, men jeg jobber cirka én tredjedel så effektivt på den, for jeg har Windows i fingra, og har uansett aldri forstått hva som er så fantastisk med Mac når alle sitter 99 prosent av tida i Chrome, uansett.

For ja, det meste på jobb foregår i nettleseren, med hyppige besøk i Outlook og Slack, bildejobbing i Photoshop, litt koding i VS Code, og alt det der.

Det eneste nye programmet jeg har blitt skikkelig glad i de siste åra, er [Notion](https://www.notion.so/). Jeg veit det finnes førti tusen sånne løsninger, men for meg har Notion løst sjukt mye. Vi bruker det til alt fra notater i intervjuer til styring av publiseringsplan og wiki og julekalender-luker og, ja, alt som kan uttrykkes med tekst. Som det meste kan.



<Question4/>

Akkurat nå drømmer jeg om Windows 11. En ganske realistisk drøm, tenker kanskje mange, men for min del innebærer det jo å KJØPE EN HELT NY PC.

Nevnte jeg jeg synes det er GANSKE SJUK AT JEG IKKE FÅR LOV TIL Å INSTALLERE WINDOWS 11!? SJUKT, SIER JEG!

OK, uansett:

* Jeg drømmer altså om en PC som kan kjøre Windows 11. Og den skal være stasjonær. Jeg liker ikke bærbare PC-er på pulten. Det blir bare rot og surr.
* Jeg drømmer om en PC som også er pen å se på. Det er det ikke mange som er. Akkurat nå drømmer jeg om å bygge en PC i et [Fractal Terra](https://www.fractal-design.com/products/cases/terra/terra/terra-jade/)-kabinett, som er lite og nett, og har trepanel. Der har du en greie som gjør at jeg alltid får lyst på noe. Sett trepanel på det, og jeg får lyst på det. Jeg tror det forklarer litt av hvorfor jeg kjører en Model 3.
* Jeg drømmer om en pult som består av en sånn tjukk, mørk treplate fra IKEA, en sånn kjøkkenbenk som alle de kule folka med “calm setups” på Instagram har, hvilende på sånne skuffseksjoner de alltid bruker, så jeg har flere steder å putte alt rotet mitt.
* Jeg drømmer også litt om en sånn megadyr kontorstol som alle på kode24-klubben alltid snakker om. Jeg fatter ikke at en kontorstol kan være verdt 10.000 kroner, men det tenker man jo om alt før man begynner å nerde på det, så jeg er litt redd for å fikle for mye borti det kaninhullet der.
* Jeg drømmer dessuten litt om den relativt nye [Stream Deck +](https://www.elgato.com/us/en/p/stream-deck-plus-black), for den ser ganske kul ut. Nå skal det sies at jeg har en liten Stream Deck liggende i en skuff et sted her, for jeg brukte den aldri, så det black friday-tilbudet bør være rimelig godt før jeg slår til på enda mer kontorsurr.