---
title: 'Kimia Dayvary'
description: 'Product Design Lead'
pubDate: 'Nov 01 2023'
heroImage: '/images/kimia-dayvary/portrait.jpg'
draft: true
---


import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';


<Question1/>

Mitt navn er Kimia Dayvary og jeg jobber som product design lead i [Tise](https://tise.com), som er en gjenbruksapp for alt fra klær til elektronikk. Har jeg jobbet i Tise i snart ett år, og har erfaring fra Vipps, konsulentlivet og Storebrand. I Tise jobber jeg som hands on designer i teamet som har ansvar for produktene som går på tvers av Tise, og i tillegg har ansvar for tre andre designere.

Hverdagen på jobb består av problemløsning, innsiktsarbeid, analyse, design, prototyping, møter, planlegging, mye kommunikasjon og kontinuerlig forbedring av vår arbeidsmetodikk. I den siste perioden har jeg fokusert på å forbedre innsiktsprosessen, blant annet hvordan vi analyserer og bruker data, lager gode kvantitative spørreundersøkelser, hvordan vi best gjennomfører kvalitative brukerintervjuer og hvordan forme dette om til innsikt som kan deles med resten av bedriften.

På privaten har jeg ikke så mye med design å gjøre. Jeg har prøvd meg på hobbyprosjekter tidligere, men man kommer ikke veldig langt som bare designer, og jeg føler det blir litt jobb etter jobb. Pluss at det er utrolig vanskelig å komme på en god idé. Jeg er derimot veldig glad i print, og siden jeg ikke jobber med det til daglig, finner jeg glede i å leke meg med det. Ellers bruker jeg fritiden min på spill, film, kreativt håndverk, reise og god mat.

<Question2/>

På jobb har jeg en 14" Macbook Pro M1, og hjemme har jeg en stasjonær gaming-PC med 3060 og i7 som kjører Windows 11. Jeg jobber fra begge to, avhengig av om jeg har tatt med macen hjem eller ikke. Med macen er Apple’s Keyboard og Trackpad, mens på pc-en er det [Logitech G815 keyboard](https://www.logitechg.com/no-no/products/gaming-keyboards/g815-low-profile-rgb-mechanical-gaming-keyboard.html) og [Logitech MX Vertical ergonomisk mus](https://www.logitech.com/no-no/products/mice/mx-vertical-ergonomic-mouse.910-005448.html) for å unngå senebetennelse under lange gaming sessions– yup, vi har kommet til den delen av livet. Jeg er gode erfaringer med LG når det kommer til TV og monitor, så på jobb har jeg en [LG 27UN880](https://www.lg.com/no/skjermer/lg-27un880-b), mens hjemme har jeg [LG 27UD88](https://www.lg.com/no/skjermer/lg-27UD88). Jeg er lite kresen på skjerm, så lenge det er 4K oppløsning, USB-C og god justering av høyde, så er jeg fornøyd.

<figure>
    <img src='/images/kimia-dayvary/hjemme.jpg'/>
    <figcaption>
        Rigg hjemme
    </figcaption>
</figure>


<figure>
    <img src='/images/kimia-dayvary/jobb.jpg'/>
    <figcaption>
        Rigg på jobb
    </figcaption>
</figure>


Min favorittdings og aller største avhengighet er telefonen, og der holder jeg godt fast på min iPhone 14 Pro. Jeg tar mange bilder, så et godt og raskt kamera er et absolutt must for meg. Jeg var litt sent ute da 5S var min første iPhone, men etter det har jeg aldri sett tilbake. Sømløsheten mellom alle Apple-dingser er helt fantastisk; som handover, airdrop og mer. Jeg tar mange skjermbilder i hverdagen, og blir alltid litt oppgitt når jeg skal overføre bildene fra min Google Pixel testtelefon, og må gjennom apper for å så laste opp fra telefonen også og laste ned på macen.


I tillegg til jobb-dingser er jeg glad i spill! Så jeg har full “coverage” gjennom å ha en PS5, Switch, iPad og Windows PC. Det går nok mest i PS5, men de siste månedene har det vært mye på PC’n på grunn av Diablo 4.

<Question3/>

Som nevnt tidligere er jeg dypt inne i Apple sitt økosystem, og her blir jeg nok for alltid. MacOS, iPadOS, WatchOS, iOS og alt bare fungerer så bra sammen, både på jobb og fritid.

Jeg er Figma-frelst, og har sagt flere ganger at hvis jeg måtte gå tilbake til offline og det å dele filer ala Sketch og Adobe, så hadde jeg kanskje slutta som designer. Det å dele åpent med alle til enhver tid er helt fantastisk. Bruker også [FigJam](https://www.figma.com/figjam/) for alt fra workshops til å bare dele tanker med andre. Jeg elsker virkelig å ha alt på ett sted, fremfor å måtte forholde seg til flere forskjellige applikasjoner og systemer.

Etter en demo fra en kollega har jeg fått elsk på launcheren [Raycast](https://www.raycast.com), som bare gjør absolutt alt du trenger og mer. Ut med mac spotlight og inn med Raycast. Jeg kunne sikkert skrevet et essay om hvor mye jeg elsker dette verktøyet. Det er en litt bratt læringskurve, men det er absolutt verdt det!

For å huske på ting har jeg prøvd mitt aller beste å bruke [Things](https://culturedcode.com/things/), men jeg faller tilbake til post-its og papir hver gang. Det er mye mer tilfredsstillende å krysse av noe du har gjort på ark enn å huke av en checkbox.

Som folk flest så har jeg begynt å bruke “AI” i hverdagen, hovedsakelig språkmodeller for å forbedre språket i alt fra eposter, dokumentasjon og UI tekster. Jeg brukte mye ChatGPT, men har nå byttet over til Bard da jeg synes språket er mer naturlig og ikke like AI-aktig.

<Question4/>

Jeg drømmer om et oppsett som de feteste flight simulator rigsene, hvor stolen, skjermen, tastatur og mus kan vippes bakover i en 45 graders vinkel. Tipper jeg hadde freaket litt ut i virkeligheten da jeg får hjertebank av gyngestoler, men det ser så komfortabelt ut.

Et mer realistisk svar er vel en stor og fin pult med plass til å ha den stasjonære maskinen på, da den står på gulvet i dag. Eller enda bedre; på veggen! Så en [instagram post](https://www.instagram.com/p/ClHH75_D22L/) hvor noen hadde montert maskinen sin på veggen. Hadde heller ikke hatt noe imot en maks speccet Mac Mini med Pro Display XDR.