---
title: 'Raymond Gulbrandsen'
description: 'Eventyrer, backendfyr, og så mye mer'
pubDate: 'Dec 01 2023'
heroImage: '/images/raymond-gulbrandsen/portrait.jpg'
draft: true
---

import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';


<Question1/>

Jeg heter Raymond Gulbrandsen. Jeg er eventyrer, backendfyr, fasilitator, spilleder, forfatter, kartograf, støttespiller, og mye mer.

Profesjonelt utvikler jeg software. Jeg har laget mobilspill i eget spillselskap, integrert ny app med gammel (_gammel_) legacy i bank, solgt sjela som konsulent, og seilt gjennom storm i startup.

Før pandemien dro jeg regelmessig på eventyr i den store verden. Som for eksempel de gangene jeg har krysset India i en tuk-tuk, da jeg kjørte over Andesfjellene og gjennom Amazonas på en monkeybike, eller da jeg deltok på et 9.000km rally raid fra Budapest til Freetown.

<figure>
    <img src='/images/raymond-gulbrandsen/raymond-eventyr.jpg'/>
    <figcaption>
        Gjennom India på tuk-tuk
    </figcaption>
</figure>

Jeg er pådriver og fasilitator for en mannsgruppe som møtes en gang i måneden, for å snakke om ting menn burde men ikke alltid har rom til å snakke om. Moderne maskulinitet, karriere, kjærlighet, sårbarhet, ego, å ta plass, og så videre. Menns mentale helse er viktig for meg, og det krever at menn kan finne sin plass i samfunnet.

Jeg spiller og leder rollespill. Jeg lager også mitt eget rollespillsystem med tilhørende verden, et brutalt, alternativt univers basert på et slags retrofuturistisk 1920-tall med cyberpunk troper, og jeg skriver korthistorier satt i den verdenen.


<Question2/>

Av digitale ting har jeg ikke så sterke meninger. Jeg har en Macbook Pro til jobb, en Windows maskin til gaming, og en OnePlus 9 Pro i lomma. De gjør det de skal uten for mye fuzz.

Har en tv fra Samsung som så og si alltid har Spotify på, et headsett fra Sony med alt for mye bass, også har jeg vel en gammel Kindle liggende et sted.

Jeg vil ha så få dingser som mulig, og jeg vil bruke så lite tid på dingser som mulig. Holder meg unna Linux på desktop fordi jeg opplever det som mer greier å vedlikeholde.
Bruker telefonene mine helt til de ikke orker mer, fordi de gjør jobben, og ingenting jeg bruker de til krever spesielt mye oumph.

Det ville aldri falle meg inn å koble noen av de vanlige tingene mine hjemme til internett.

Jeg har en svært analog motorsykkel fra 1998 som jeg er veldig glad i. Den ser tøff ut, og jeg føler meg tøff når jeg kjører den.

Også har jeg en svært analog [klokke fra den sveitsiske produsenten Slow](https://www.slow-watches.com/product/slow-jo-17-swiss-one-hand-watch/), den er jeg veldig glad i.
Den har én viser og 24-timers urskive. Ironisk nok går den for fort, så jeg må få byttet urverket.


<Question3/>

#### Apper

Min nummer 1 viktigste app er [Spotify](https://open.spotify.com/). Uten tvil. Jeg har tinitus, så jeg hører på musikk nesten hele tiden. Elsker de dynamiske spillelistene deres, artistutvalget, multi-unit greiene, jam sessions, alt sammen. Helt konge app.

Jeg liker [Strong](https://www.strong.app/), for å holde styr på trening.

[Vipps](https://vipps.no/) er mega-nice.

[Google Maps](https://www.google.com/maps) er kjempebra, men jeg kunne ønske det fantes en like bra ikke-google app, fordi privacy.

Jeg har et elsk/hat forhold til [Wolt](https://wolt.com/nb/nor). Det er digg å kunne få greasy, ekkel mat levert på døra når jeg er bakfull, men forferdelig for kroppen og lommeboka ellers.

#### Desktop/Web

Jeg skriver masse, så det er viktig å ha et godt verktøy å skrive i.  Jeg brukte [Evernote](https://evernote.com/) i mange år, men var frustrert over mangelen på fleksibilitet.
Jeg oppdaget [Notion](https://www.notion.so/), og ble frelst. I Notion kan du gjøre hva du vil, koble opp alt som finnes, dele med folk, og styre og ordne.
Nå er jeg på vei til å flytte alt til [Obsidian](https://obsidian.md/), fordi Notion er treigt, bloated, og fordi du ikke eier dataen din selv.

Jeg har nylig oppdaget [Canva](https://www.canva.com/), et SaaS designverktøy. Har lett etter en enkel måte å lage character sheets til rollespill, og så langt virker det som om det er
plenty kapabelt. For å tegne kart bruker jeg [GIMP](https://www.gimp.org/) og tegnebrett.

<Question4/>

Jeg vil ha en liten datamaskin i hodet, som gjør øynene og ørene mine til et AR og VR headset når jeg vil, og som lar meg gi input med hjernen.
Stream kart og værdata rett inn i hodet mens jeg kjører motorsykkel, skriv kode med øynene lukket fra en hengekøye i marka, ta notater under et foredrag uten å røre en muskel.
