---
title: 'Arvin Farahmand'
description: 'Designer og Art Director i Umble'
pubDate: 'Oct 10 2023'
heroImage: '/images/arvin-farahmand/portrait.jpg'
draft: true
---


import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';


<Question1/>

Jeg heter Arvin og jobber som designer og art director i Umble. Her jobber jeg hovedsakelig med merkevarer for oppstartsbedrifter innen tech som har lite budsjett og store drømmer.
Hvert prosjekt starter med å lære om et helt nytt digitalt produkt jeg aldri har hørt om. Med mitt designperspektiv utenfra og oppstartsbedriftens egen ekspertise om produktet og bransjen har
vi ulike innfallsvinkler—og sammen oppdager vi nye måter å kommunisere produktet til omverdenen. Med dette som utgangspunkt utformer vi et bibliotek av visuelle komponenter som tillater bedriften å
bygge brukernes tillit til produktet. Når prosjektet er ferdig, ender vi ofte opp med et designsystem, en nettside og en merkevarehåndbok.

På fritiden ser jeg på filmer, klatrer og tegner (og akkurat nå spiller jeg Uncharted). Jeg trenger ikke så mye mer enn et ark og en tusj for å kose meg. Hvis du gir meg det, så får du en drage som takk.

Jeg elsker sideprosjekter og akkurat nå jobber jeg med (kanskje?) verdens første visuelle album. Jeg synes LP-plater er kule, så jeg har valgt å lage min egen, bare uten plata.
Når du får coveret i hånda vil det inneholde kvalitetsprints i stedet for en rund plate. Tittelen på mitt første album er <em>Løping er hot</em>. Når det er ferdigstilt kan du 
se resultatet på [@farahmandini](https://www.tiktok.com/@farahmandini) på Instagram hvis du er nysgjerrig :)

<Question2/>

På jobb bruker jeg en [Macbook Pro 13](https://www.komplett.no/product/1215363/pc-nettbrett/pc-baerbar-laptop/macbook-pro-13-2022-256gb-stellargraa?channable=008081696400313231353336334c&gclid=CjwKCAjw38SoBhB6EiwA8EQVLgUvMuqNq9qO_GowsFtckGAYi2LGUEkzDXSlcRM4heFz29AmINR3oBoCsfcQAvD_BwE&gclsrc=aw.ds), [tastatur](https://www.apple.com/no/shop/product/MMMR3H/A/magic-keyboard-med-touch-id-og-talltastatur-for-mac-modeller-med-apple-chip-norsk-svarte-taster?fnode=4db36d3c98768f96b55a3f64d535c936c31389fe4ce2a17588b4520255e8033c00367c878542da19ec2c6aa8e712d602b2944e7472cb3e79be1ff44f1fa6ca0d0998e96f453cc42bb46754fe6e4ff846e70fdf5d591419f26ccc74e17409cae0cc468879b8cfb44ea6fbeceed4fd6ae7) fra Apple, [Logitech-mus](https://www.elkjop.no/product/pc-datautstyr-og-kontor/pc-tilbehor/mus-tastatur/pc-mus/logitech-mx-master-3s-for-mac-tradlos-mus-space-grey/539617) og en ekstra Dell skjerm. Jeg digger å ha en ekstra stor skjerm. Da føler jeg meg som en pro. Kunne faktisk hatt enda en når jeg tenker meg om. En bunke med løse A3-ark og tusj for å skrive ned ideer og skisse opp konsepter ligger alltid klar på pulten min. Det hender at jeg også bruker min iPad pro 12.9 til samme formål. En siste ting jeg ikke kan leve uten på jobb er [Bose QC45](https://www.komplett.no/product/1192605/tv-lyd-bilde/hodetelefoner-tilbehoer/hodetelefoner/bose-qc-45-traadloese-hodetelefoner-over-ear-sort?channable=0080816964003131393236303554&gclid=CjwKCAjw38SoBhB6EiwA8EQVLsxolJFf55lNKyIWqnJwJ0dE6KBw85rPK6WT4gwdoyoZWN-wPsMHphoCh08QAvD_BwE&gclsrc=aw.ds) (og selvfølgelig [flipflopsene](https://www.skoringen.no/adidas-badesandal-duramo-slide?productid=7279410910&gclid=Cj0KCQjwvL-oBhCxARIsAHkOiu3vaRkEA8OcQkhpNLO163ULCUG3qalWPkXE_4qowhRM9ek2F6EUZWcaAgC6EALw_wcB) mine).

På fritiden har jeg blitt en trofast tilhenger av Moleskine skissebøker. Jeg har alltid en [Moleskine Classic](https://www.ark.no/produkt/notatbok-moleskine-classic-hard-ulinj-8058647626642) og [Moleskine Art Sketch Album](https://www.tegne.no/produkt/moleskine-art-sketch-album-cahier-l-blank-black/). Det har skjedd at jeg har hatt [Moleskine Snorlax Edition](https://www.walmart.com/ip/Moleskine-Limited-Edition-Notebook-Pokemon-Snorlax-Pocket-Ruled-Hard-Cover-3-5-X-5-5-Other/237939910) fordi kjæresten min var snill og kjøpte den til meg. Jeg har også kjøpt den samme [tusjen](https://hobbyhimmelen.no/products/marvy-tehnical-drawing-pen-1-0mm?variant=30905333284917&currency=NOK&utm_medium=product_sync&utm_source=google&utm_content=sag_organic&utm_campaign=sag_organic&utm_term=&utm_campaign=Performance+Max&utm_source=adwords&utm_medium=ppc&hsa_acc=2006414813&hsa_cam=15645035223&hsa_grp=&hsa_ad=&hsa_src=x&hsa_tgt=&hsa_kw=&hsa_mt=&hsa_net=adwords&hsa_ver=3&gclid=CjwKCAjw38SoBhB6EiwA8EQVLsMFODF9gLopMXDiUyRJyd5hSh42MFI8ezqtfeGz0PwvFP5xU0KnsxoC92EQAvD_BwE) de siste to årene. Jeg liker at den er tykk. På t-banen er Kindle min venn. Det er litt dystopisk at skjermspareren er reklame, men sånn får det være. Til slutt vil jeg bare nevne [Sony Handycam HDR-CX405 videokamera](https://www.elkjop.no/product/sport-hobby-og-fritid/kamera-og-foto/videokamera/sony-handycam-hdr-cx405-videokamera-sort/HDRCX405BLK?gclid=CjwKCAjw38SoBhB6EiwA8EQVLm1iYC8baOJJB3Z385nPt80xGPtXrZdH4D98TkvJIZ2_ZLX8mNez3xoCIIwQAvD_BwE#specifications) som jeg bruker til å plage vennene mine og lagre minner. Batteritiden føles evig.

<Question3/>

Jeg har blitt en del av Apple sitt økosystem med macOS og iOS. Jeg koser meg med AirDrop.

For å få ting gjort bruker jeg [todoist](https://todoist.com/auth/login?success_page=%2Fapp%2F) til å lage to-dos, og [Notes](https://apps.apple.com/us/app/notes/id1110145109) til å lage ❤️ lister ❤️ og organisere tankene mine. [Building a Second Brain](https://www.goodreads.com/book/show/59616977-building-a-second-brain) har vært til stor hjelp for å få orden på notatene mine. Selv om jeg har disse fine verktøyene så ender jeg alltid opp med alt for mange post it-lapper i [Figma](https://www.figma.com/).

I jobbsammenheng har jeg sluttet å bruke Chrome og gått over til å bruke internett på en helt ny måte med [Arc](https://arc.net/). Når jeg lager designforslag så finner du meg i [Figma](https://www.figma.com/). [Slack](https://slack.com/) brukes til å kommunisere om jobbting. Hvis noen jobber remote sitter alle på [Gather](https://www.gather.town/). Da hender det at vi starter dagen med en runde [Tetris](https://tetris.com/play-tetris). Hvis jeg ønsker å forklare et designforslag, men kunden ikke er tilgjengelig, har [Loom](https://www.loom.com/) gjort livet enkelt.

Til inspirasjonsjakt bruker jeg [Pinterest](https://no.pinterest.com/), [Arena](https://www.are.na/), Instagram og Tiktok. Hvis jeg finner noe kult går det rett inn i [Mymind](https://mymind.com/). Det hender også at noe av det går i Notes (jeg skal ikke lyve). Selv om det er mange bra sider på nettet synes jeg det er få ting som slår tilfeldighetene man møter på [Deichman](https://deichman.no/). Der koser jeg meg.

<Question4/>

Vi har et flott kontor akkurat nå, men hvis jeg fikk lov til å drømme meg bort så ville jeg gjerne hatt det superhøyt under taket med utsikt mot en travel gate.
Da hadde jeg stirret på folk i pausene mine. På en hyggelig måte.

Hvis jeg kunne drømme meg enda mer bort så hadde det vært gøy med en bakgård med varmelamper.

Hvis jeg skal trekke det litt tilbake fra drømmeland så ville jeg gjerne hatt et bibliotek jeg kunne gjemme meg i.
En krok, omringet av bokhyller som strekker seg flere meter opp mot taket, med tepper og puter jeg kan sitte på. Jeg liker å sitte på gulvet.
