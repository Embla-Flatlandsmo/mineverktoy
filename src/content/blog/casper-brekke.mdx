---
title: 'Casper Brekke'
description: 'Senior UX designer hos reMarkable'
pubDate: 'Nov 29 2023'
heroImage: '/images/casper-brekke/casper.png'
---

import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';


<Question1/>

Jeg heter Casper og jeg er en UX designer, noe jeg har vært siden Steve Jobs lanserte første versjon av iPhone (dvs, ikke lenge etter). Før det hadde jeg noen år i et bittelite reklamebyrå som Grafisk designer/AD. Jeg er ikke helt sikker på hvor mange forskjellige versjoner av design tittelen jeg har hatt, men fellesnevneren er og har alltid vært det å lage brukeropplevelser som ikke gjør deg forbanna. Kanskje derfor jeg forlot reklamebransjen så kjapt? ( ͡ ͜ʖ ͡ )

På jobb drives jeg av samarbeidet mellom designer, utvikler og produkteier. Jeg mener at de beste løsningene oppstår når disse tre delene (minst...) har en sunn gjensidig respekt og forståelse for hverandres fagfelt. Jeg har lært så mye om teknologien jeg designer for av utviklere jeg har jobbet med, og det er jeg utrolig takknemlig for.

Jeg jobber nå i reMarkable og trives veldig godt. Det er noe utrolig kult i å lage et produkt som kjører et eget OS og som hjelper mennesker å fokusere ved å legge et lag med teknologi på analoge metoder.

På fritiden er jeg avhengig av å spille golf. Det gir meg en indre ro til tross for til tider ekstrem irritasjon. Go figure! Jeg løper på sommeren og går på ski om vinteren for å holde pappakroppen litt på avstand.


<Question2/>

På jobb har jeg en 16” MacBook Pro M2 Max, [27” Apple Studio Display](https://www.apple.com/no/shop/buy-mac/apple-studio-display), [Apple Magic Keyboard](https://www.apple.com/no/shop/product/MMMR3H/A/magic-keyboard-med-touch-id-og-talltastatur-for-mac-modeller-med-apple-chip-norsk-svarte-taster?fnode=dbc81f30c379b65703f6e996b29100fec2b0eef5ff3717ffe44a9ac02198b983e505e0a21acba85fc31da67ddf1c5cfd857b14e85bd3e1133ee0b643dd5a24a77c26b300f60e16242d8fcee98927df0ea91257af7fe4e17e7d10c5611105f97b) og en [Logitech MX Master 3S mus](https://www.logitech.com/no-no/products/mice/mx-master-3s.910-006559.html). Jeg har en [iPhone 15 Pro](https://www.apple.com/no/shop/buy-iphone/iphone-15-pro) og [Apple AirPods Pro](https://www.apple.com/no/shop/product/MTJV3DN/A/airpods-pro)  i tillegg til et [Sennheiser Momentum 3](https://www.sennheiser-hearing.com/p/momentum-3-wireless/) headset.

<figure>
    <img src='/images/casper-brekke/workstation.png'/>
    <figcaption>
        Arbeidsstasjonen min
    </figcaption>
</figure>

Kanskje ikke veldig overraskende at jeg også har en [reMarkable 2](https://remarkable.com/store/remarkable-2) med [Type folio](https://remarkable.com/store/remarkable-2/type-folio), men den har blitt min trofaste makker i forskjellige deler av min arbeidsdag. Og i hverdagen forsåvidt.

På håndleddet har jeg en [Garmin fēnix 6X](https://www.garmin.com/nb-NO/p/641435) som hjelper meg på løpeturer, skiturer og kanskje viktigst av alt - på golfbanen.

<Question3/>

Arbeidsdagen tilbringes for det meste i [Figma](https://www.figma.com/). Kanskje ikke den største overraskelsen. Jeg titter innom Adobe Illustrator og Photoshop til tider, men Figma har blitt bautaen. Veldig spent på hva Adobes oppkjøp av Figma vil bety for oss.

Jeg har jobbet mye med design system den siste tiden og har lagt min elsk på [Tokens Studio](https://tokens.studio/), en plugin til Figma som gir designere et grensesnitt for å skape og vedlikeholde tokens.

Jeg er innom Github titt og ofte i arbeidet med tokens og syns det er greit nok. For utviklere er det nok enda enklere, men jeg får gjort mitt.

Jeg bruker naturligvis reMarkable for Mac og iPhone i forbindelse med notater og prosesser, men sper på med Notion når/om det trengs.

Jeg bruker det ikke mye, men AI generative verktøy som [Photoshop sin Generative fill](https://www.adobe.com/products/photoshop/generative-fill.html) og  [Midjourney](https://www.midjourney.com/home) er utrolig gøy. Foreløpig er det mer fokus på lek og kanskje litt inspirasjon enn å faktisk bruke det som en del av verktøykassen. Jeg trodde lenge det het **Mind**journey ble litt skuffet da jeg lærte at det var **Mid**journey..

<Question4/>

Jeg er egentlig veldig happy med oppsettet jeg har i dag. Jeg jobber remote i Ålesund og reMarkable har sørget for at det er et godt ergonomisk arbeidsmiljø. Men jeg ser jeg trenger noen bilder på veggene.

Vi flytter snart til nye kontorer i Oslo og drømmen hadde vært å kunne teleportere dit hver dag. Lokalene er moderne, kul som fy og bygger opp under verdiene til selskapet og det vi leverer.

Hvis jeg kunne ville jeg hatt en [Trackman Golf simulator](https://www.trackman.com/) hjemme.


